- name: Familjen Nieman
  testimonial: |
    Varför valde ni Nätet som förskola åt era barn?
    > I första läget hade vi tänkt sätta våra barn på en kommunal förskola. När vi sedan fick vår förskoleplacering så hade vi kommit i kontakt med Nätet genom öppna förskolan. Vi hade då fått en väldigt positiv bild av förskolan och verksamheten, och valde därför vi att placera vårt barn/Oliver på Nätet.

    Vad tycker ni är det bästa med Nätet?
    > De bästa med Nätet är den fina gemenskapen mellan barn, pedagoger och andra föräldrar! Personalen är väldigt engagerad och det känns lyxigt med en egen kock. Upplever också uteverksamheten (Mulle, Knytte & Knoppis) som mycket positiv.

    Vad anser ni är styrkorna med ett föräldrakooperativ?
    > Styrkan är helt klart att man får en bra inblick i barnen förskoletid och en möjlighet att vara med att påverka. I och med att man är delaktig i verksamheten så lär man känna barn, pedagoger och föräldrar väldigt bra.

    Vad skulle du säga till en familj som funderar på Nätet men är osäkra på vilket engagemang som krävs?
    > Man får lägga en del tid men vi tycker att det är mycket väl investerad tid i sina barn. Man får mycket mer tillbaka än vad man ger. Vi upplever heller inte att arbetsuppgifterna i sig inte är betungande.

    Vad tycker ni är det viktigaste era barn får/fått med sig från sin tid på Nätet?
    > Det viktigaste barnen fått med sig från tiden på Nätet tror vi är trygghet och gemenskap.
  image: img/testimonials/nieman.jpg
- name: Familjen Myrkrans
  testimonial: |
    Varför valde ni Nätet som förskola åt era barn?
    > Vi valde Nätet då vi gillade tanken på ett kooperativ där man har en större inblick och chans att påverka sitt barns vardag. Vi gillade även att de är kopplade till Friluftsfrämjandet och att barnen får bra mat lagad från gruden på Nätet.

    Vad tycker ni är det bästa med Nätet?
    > Det bästa med Nätet är gemenskapen, både mellan barn och vuxna. Vi har haft vår stora dotter på en kommunal förskola och där kom man aldrig lika nära varken barnen, föräldrarna och personalen. På Nätet känner man alla vid namn och vet vad barnen pratar om när de kommer hem, det gör att man känner sig mer delaktig som förälder i barnens vardag. Vi har även många aktiviteter med god uppslutning där vi föräldrar och barn träffas utanför förskoletider.

    Vad anser ni är styrkorna med ett föräldrakooperativ?
    > Styrkorna är den redan nämnda gemnskapen samt att vi själva kan forma verksamheten. Beslutsvägarna är också väldigt korta vilket gör att inget förblir trasigt eller halvgjort särskilt länge. Är en bräda lös då hämtar man skruvdragaren, ser vi ett behov av nya mattor så köper vi det osv. Barnens vardag kan inte heller förändras (t.ex. att maten skulle börja köpas in eller liknande) utan att vi som föräldrar har bestämt det vilket känns tryggt.

    Vad skulle du säga till en familj som funderar på Nätet men är osäkra på vilket engagemang som krävs?
    > Nätet innebär en uppoffring som förälder i tid men vinsten är så mycket högre. Tiden man t.ex. stänger förskolan på eftermiddagen och står på utegården så möter man alla andra föräldrar och byter några ord och man får chansen att se sina barn leka i barngruppen. Städningen är kanske inte lika givande men efter några gånger har man fått in rutinerna och det är mindre betungande. 

    Vad tycker ni är det viktigaste era barn får/fått med sig från sin tid på Nätet?
    > Oj, det är mycket! Att naturen får ta en stor del på Nätet märks mycket hos barnen som gärna plockar skräp när vi är ute och går och berättar om djur och natur för oss. Även maten är något som de kommer ta med sig där de fått prova mycket smaker. Sen kommer även barnen få med sig gemenskapen de har från förskolan upp i skolan vilket känns tryggt.
- name: Familjen Wikström
  testimonial: |
    Varför valde ni Nätet som förskola åt era barn?
    > Vi föll för den gröna linjen med mycket natur och ekologisk mat med egen kock. 

    Vad tycker ni är det bästa med Nätet?
    > Engagemanget med både föräldrar och personal, delaktigheten. Personalen är fantastisk! 

    Vad anser ni är styrkorna med ett föräldrakooperativ?
    > Att man får en helt annan inblick i barnens dagar, plus att man bygger en gemenskap med alla - både barn som vuxna. 

    Vad skulle du säga till en familj som funderar på Nätet men är osäkra på vilket engagemang som krävs?
    > Att det är roligare än man tror att städa och vara med i de olika grupperna! Genom stäng och städ får man lära känna sitt barns kompisar och bidrar till en ren och fin miljö för barnen. Och i arbetsgrupperna har vi så roligt tillsammans! Våra fester och utflykter är mycket berikande. 

    Vad tycker ni är det viktigaste era barn får/fått med sig från sin tid på Nätet?
    > Vi har bara varit här ett år, men är redan så glada över att få ge vårt barn den här förskoletiden. Nätet ger henne en bra grund i hur vi ska ta hand om vår planet, hon får bra kost och framförallt en fantastisk tid med superengagerade barn och vuxna runt sig. Hon älskar Nätet och vi med!
